---
layout: post
title: "您好，世界！ Hello, World!"
categories: whoami
---
~~我都唔知點自介好，可能就係因為咁我先喺呢啲奇怪網站寫文xd~~

我好記得當我喺JUPAS放榜，知道自己入A1，終於可以放低心頭大石嘅時候，真正嘅難關先出現：冇讀同科嘅ching嘅我入到嚟中大之後我要做啲咩呢？呢個`xyz`course又係點呢？呢個`xyz`又係咩呢？對於我呢個有咁多問題嘅個腦但係又冇ching可以解答，網上都係得啲好虛嘅資訊，我心諗：我可唔可以用我嘅經歷去幫到同樣冇ching嘅「獨狼玩家」呢？呢個就係我起呢個blog嘅原因。

By the way，我自介吓先，你就即管叫我做Chemistry/Chemist/Chemistrie(音：cam-is-try)啦~~（如果你咁想要我個中文名，就叫我「kem撚」:skull:）~~！雖然我個名係Chemistry，但我利申定先：我不是讀化學的 :eyes:

中大人自介都會用一個叫「院系級」嘅system，即係將「書院」、「學系」，同「年級」縮寫放埋一齊，例如我係[伍宜孫](https://wys.cuhk.edu.hk/?lang=zh)書院嘅學生，讀[計科工（Computer Science and Engineering）](https://www.jupas.edu.hk/tc/programme/cuhk/JS4412/)，喺2023-2024年度係Year 1，就會話自己係「伍 計科工 一」（呢個其實係special case，一般嘅「院系級」都係四隻字）。咁因為我已經declare major讀computer science，所以我下年（2024-2025）個「院系級」就係「伍 計科 二」啦。

如過你想要啲general入學information，其實網上真係有好多，所以我就唔會喺我啲post放點reg科、點揀書院、點問候CUSIS等等嘅資訊，我會放多啲仔細啲嘅資訊，例如：我會介紹我書院內部實則係點、我reg嘅course係點，甚至如果之後有機會exchange嘅話我都會想講吓（希望有機會啦xd）。所以呢啲post係俾過分擔心嘅人（例如我）去睇，如果呢啲post唔啱你胃口你可以睇[呢啲](https://cuhkinfo.blogspot.com/2013/08/2017.html)（真心幾好，新生要做啲咩其實喺曬到）。

今日就去到咁多先，我會（儘快(tm)）寫post的 :sweat_smile:
